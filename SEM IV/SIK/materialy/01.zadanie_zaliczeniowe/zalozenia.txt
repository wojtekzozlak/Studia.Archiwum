[1] Cele przedmiotu.
 a) Poznanie własności protokołów IP, TCP i UDP
 b) Poznanie interfejsu gniazd
 c) Poznanie innych interfejsów do programowania progamów sieciowych, np.
    MPI, XML-RPC
 d) Poznanie podstaw projektowania protokołów
 e) Nauczenie się implementowania protokołów ze szczególnym
    zwróceniem uwagi na:
      i. konieczność zachowania ostrożności wobec danych
         przychodzących z sieci i od użytkownika,
     ii. konieczność zachowania liberalności przy interpretacji
         protokołu, jeśli chodzi o dane przychodzące z sieci,
    iii. konieczność ścisłego zachowania działania protokołu
         przy wysyłaniu danych,
     iv. konieczność implementowania protokołów w bezpiecznym
         stylu (np. używanie snprintf zamiast sprintf itp.)

[2] Rytm zajęć
 Proponujemy zajęcia w następującym układzie:
   01.zadanie_zaliczeniowe
   02.gniazda_TCP
   03.gniazda_TCP-serwer_z_wieloma_klientami
   04.gniazda_TCP-serwer_z_poll
   05.gniazda_UDP
   06.przeglad_programikow_sieciowych
   07.mpi
   08.xml-rpc
   09.pcap
   10-15 konsultacje z prowadzącymi

[3] Rytm zaliczania
  a) Zadanie zaliczeniowe jest ogłaszane na pierwszych zajęciach.
     - Przewidujemy, że to powinno zmobilizować studentów bardziej do
       słuchania w trakcie zajęć i podbierania pomysłów i rozwiązań
       szczegółowych dla swoich programów zaliczeniowych.
  b) Opis protokołu należy dostarczyć do 6. tygodnia semestru, czyli
     do 21.03-25.03.
     - Opis powinien być zgodny ze wskazówkami z pliku opis-protokolow.txt.
  c) Opisy zostaną sprawdzone do tygodnia 11.04-15.04.
  d) Poprawiony opis protokołu należy dostarczyć do tygodnia 25.04-29.04.
     - Poprawiony opis nie jest sprawdzany w ogóle, jeśli nie był
       przysłany opis w punkcie (b).
  e) Drugie wersje opisu zostaną sprawdzona do tygodnia 9.05-13.05.
     - Dodatkowa faza "feedbacku" służy polepszeniu jakości opisów.
  f) Jednocześnie z powyższym punktem w każdej grupie wybrane zostaną
     dwa protokoły do implementacji.
     - *Każdy* ze studentów ma implementować nie swój protokół. Stąd
       konieczność wybrania dwóch protokołów. Nie chcemy, wybrania
       traktować jako nagrody typu - skoro wybraliśmy twój protokół,
       studencie, to masz dodatkowy bonus, bo implementujesz znane
       sobie opisy. Raczej chodzi o to, aby *każdy* student miał
       możliwość zinterpretowania obcego sobie tekstu w swoim kodzie.
  g) Interfejs użytkownika należy dostarczyć do tygodnia 23.05-27.05.
     - Kod interfejsu ma być już stabilny - nie powinno być
       możliwości zmieniania tego kodu. Nowy kod ma kompilować się
       i działać z tym, co jest dostarczone w tym punkcie.
     - Wprowadzenie tego etapu ma taki sens, że zachęci to studentów
       do racjonalniejszej pracy i do dobrego rozdzielenia części
       interfejsowej od samego kodu sieciowego.
  h) Końcową wersję programu należy dostarczyć do 5.06 (niedziela
     przed sesją).
     - Chodzi o to, żeby uniknąć już kodowania w trakcie sesji.
       W trakcie sesji będzie tylko ewentualne umawianie się na
       oglądanie programów.
  W powyższym opisie, gdzie jako termin jest wskazany tydzień,
  właściwy termin mija przed zajęciami, na które student chodzi.

[4] Rozkład punktów
  Ocenianie będzie się odbywać według następującego rozkładu:
    i) 1 punkt za dostarczenie opisu w terminie z punktu (b) wyżej
   ii) 1 punkt za dostarczenie opisu w terminie z punktu (d) wyżej
  iii) 3 punkty oceny merytorycznej protokołu
   iv) 1 punkt za dostarczenie kodu w terminie z punktu (g) wyżej
    v) 1 punkt oceny merytorycznej kodu z punktu (g) (ocena typu
       działa-nie działa)
   vi) 1 punkt za dostarczenie kodu w terminie z punktu (h) wyżej
  vii) 7 punktów oceny merytorycznej całości kodu z punktów (g) i (h)
  Punkty za terminy można uzyskać wyłącznie przez dostarczenie danej
  części zaliczenia najpóźniej we wskazanym terminie. Ryzyko związane
  z przypadkami losowymi (choroba, kolokwium itp.) spada na studenta.
  W związku z tym warto oddawać poszczególne części zaliczenia przed
  wskazanymi terminami.

  Razem do rozdziału jest 15 punktów. Ocena końcowa z przedmiotu
  mierzona w punktach będzie wyliczana wg wzoru: 2 x liczba punktów z
  egzaminu + 1 x liczba punktów z laboratorium.

  Ewentualne oceny z laboratorium powinny być wystawiane wg schematu:
  [ 0- 8] - dwója
  ( 8-10] - trója
  (10-11] - trzy plus
  (11-13] - cztery
  (13-14] - cztery plus
  (14-15] - pięć
  Powyższe zestawienie ma charakter orientacyjny w związku z algorytmem
  liczenia wyniku z przedmiotu.

  Stawiamy najwyżej czwórkę w terminie wrześniowym. Poza tym ocena
  w sesji wrześniowej do uznania prowadzących.

[5] Propozycja zadania
  Wstępna treść znajduje się w pliku zadanie2011.txt
